Title: Eroon teknologiapessimismistä
Date: 2022-01-18 10:12
Category: general
Tags: kirjat
Cover: /images/mikko-hypponen-internet.jpg

Luin joululomalla Mikko Hypposen kirjan Internet. Se ei välttämättä ole mikään kirjallinen mestariteos, mutta on kyllä pakko arvostaa Mikon positiivista suhtautumista teknologiaan. Hän sanoo kirjassaan:

"Rakastan internetiä. Internet on parasta ja pahinta mitä meille on tapahtunut."

Näin sanoo kuitenkin mies, joka on 30-vuotisen työuransa aikana nähnyt varmasti myös sen pimeimmän puolen aitiopaikalta. Kirjan luettuani aloin kiinnitää huomiota omaan teknologiapessimismiini, joka välillä nousee pintaan ja saa suhtautumaan uusiin teknologioihin varauksella. Some vain syövyttää aivot, virtuaalitodellisuus näivettää meidät kuolaaviksi zombeiksi ja kryptovaluutat imevät sähköä tarjoamatta mitään todellista hyötyä...

Pitää kuitenkin muistaa, että kaikessa teknologiassa on kääntöpuolensa ja kaikkea teknologiaa voi käyttää väärin ja pahaan. Ja kaikessa myös hyvät puolet ja niitä voidaan käyttää hyvää. On lopulta meistä itsestämme kiinni miten asiaan suhtaudumme.

Kirjan luettuani olen päättänyt aktiivisesti muuttaa asennettani ja suhtautua jatkossa lähtökohtaisen positiivisesti uusiin teknologioihin :) Suositeltava lukukokemus!

![Mikko Hyppönen, Internet](/images/mikko-hypponen-internet.jpg)
