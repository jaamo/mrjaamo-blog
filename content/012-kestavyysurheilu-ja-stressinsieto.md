Title: Kestävyysurheilu ja stressinsieto
Date: 2022-06-21 16:10
Category: general
Tags: urheilu, stressi
-Cover: /images/everestaus2.jpg

Lähestyykö lomat ja maailma pitäisi saada valmiiksi? Stressiä kenties? Mulla on yksinkertainen ratkaisu stressinsietokyvyn kehittämiseen: kestävyysurheilu.

Itse tykkään pyöräillä pitkiä matkoja. Silleen oikeesti pitkiä. 200 kilometriä tai enemmän. Tuollaiset melkein vuorokauden mittaiset reissut rasittaa sekä fyysisesti että henkisesti. Ja erityisesti se viimeisen tunnin ajo on aina vaikein. Vaikka määränpää muka jo häämöttää, niin silti jokainen ylämäki, kuoppa ja vastainen tuulahdus tuntuu erityisraskaalta. Sattuu, nälättää, jumittaa ja väsyttää. Kestävyysurheilu tarjoaakin mulle turvallisen ympäristön harjoitella stressitilan aiheuttamien vaikeiden tunteiden kohtaamista ja erityisesti niistä ylipääsemistä.

Joskus parit viimeiset työviikot ennen lomaa tuntuu raskailta. Mutta ne tunteet on oikeastaan ihan samoja - joskin lievempiä - kuin vesisateessa pyörällä muka-niin-lähellä olevaa maalia kohti ylämäkeen kituuttaessa. Tiedän mitä odottaa ja miten pitää tilanne lapasessa.

Voin siis varauksetta suositella vuorokauden mittaisia pyörälenkkejä harjoitteeksi stressinhallintaan :D Ja kohta olisikin aika taas vähän kehittää resilisienssiä. Suunnitelmissa on ajaa Suomen rannikko Haminasta Tornioon viikossa.

![Everestaus](/images/everestaus2.jpg)
