Title: Vuoden 2022 trendi: headless-ongelmat
Date: 2022-12-20 09:00
Category: general
Tags: wordpress, headless
-Cover: /images/paleface.jpg

Mikäs oli vuoden 2022 trendi? Yks juttu ainakin on tuska headless-sivustojen kanssa. Mun työpöydän kautta on tänä vuonna kulkenut useita tarjouspyyntöjä, joissa tuskaillaan olemassaolevan suhteellisen tuoreen headless-sivuston ongelmien kanssa.

Oudoin keissi oli sellainen, missä asiakas oli tilannut headless-sivuston ja maksanut siitä kuusinumeroisen summan. Pari vuotta julkaisun jälkeen sivusto oli tuskaisen hidas, jatkokehittäminen oli käytännössä mahdotonta (React + kirjastot jääneet jälkeen) ja hakukonenäkyvyyden kanssa oli vakavia ongelmia. Asiakkaan nykyisellä toimittajalla oli ratkaisu: täysin uusi headless-sivusto. Kuusinumeroisella budjetilla.

Sivuston perustehtäviä on aika lailla olla nopea, jatkokehitettävä ja hakukoneystävällinen. Yllättävän moni on ajanut tässä valitettavasti seinään.

Jos sinulle siis tarjotaan headless-sivustoa vuonna 2023, varmista että:

1. toteutus on hakukoneystävällinen
2. mikä on toteutuksen elinkaari
3. miten joustavaa jatkokehitys on
4. miten varmistetaan suorituskyky

Myös iso kysymys on, miten ekosysteemiä voidaan hyödyntää? Esimerkiksi WordPressin kanssa headless-toteutukset käytännössä estävät monien lisäosien käytön. Tämä nostaa kustannuksia entisestään.

Itse myös haastaisin ajatuksen headless-toteutuksesta ylipäänsä. Olen nähnyt harvoja toteutuksia, joissa siitä on aidosti hyötyä.

Keskitytään siis vuonna 2023 perusasioihin, ei hienoon tekniikkaan.
