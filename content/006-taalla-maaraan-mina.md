Title: Täällä määrään minä!
Date: 2022-02-22 10:12
Category: general
Tags: laitteet
Cover: /images/low-tech-laitteet.jpg

Olen nörtti ja kiinostunut teknologioista, mutta oma kontrolli on minulle tärkeää. Vaikka digipalvelut ja laitteet ovat makeita juttuja, niin minusta minulla pitää ihmisenä olla mahdollisuus hallita tilannetta.

Älypuhelimen kanssa tuo kontrolli on usein koetuksella, koska ne on suunniteltu jokaista piirtoa myöten aiheuttamaan riippuvuutta. Puhelimeen tulee spämmipuhelua jatkuvalla syötöllä ja addiktoivat punaiset pallot koukuttavat availemaan sovelluksia. Ja itse en ainakaan tuota houkutusta pysty kontrolloimaan.

Etenkin viikonloppuisin ulkoillessa (usein pyöräillen) haluaisin irtautua älypuhelimesta. Mutta kotijoukkojen pitäisi pystyä tavoittamaan minut, haluan tallentaa GPS-jäljen ja ottaa valokuvia. Päätin ottaa tilanteen haltuun tällaisella low tech -vaihtoehdolla:

1. Nokia 900 Tough johon voipi perheenjäsenet soitella
2. GoPro HERO 5 black kuvaamiseen (RAW löytyy)
3. Wahoo ELEMNT Bolt GPS-träkkäykseen

Tällä on nyt menty vuodenvaihteesta asti. Vietin usean päivän perheloman kanssa pelkästään tuolla Nokialla ja olen lenkkeillyt tällä kombolla. On mahtavaa, miten voi tarvittaessa "irtautua netistä". Nyt ei tarvitse myöskään miettiä, että hyytyykö älypuhelin kesken menon.

Olen saanut ainakin hetkittäisen illuusion kontrollista takaisin.

PS. Tolla puhelimella pääsee tarvittaessa Twitteriin  
PPS. Puhelimen valmiusaika on muuten 40 päivää!

![Nokia 900 Tough, GoPro HERO 5 Black ja Wahoo ELEMNT Bolt](/images/low-tech-laitteet.jpg)
