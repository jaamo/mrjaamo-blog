Title: Täällä määrään minä!
Date: 2022-01-22 10:12
Category: general
Tags: laitteet
Status: draft
-Cover: /images/low-tech-laitteet.jpg

Pari viikkoa sitten lupasin suhtautua positiivisemmin uusiin teknologioihin. Vaikka suhtautuisin positiivisesti uusiin juttuihin, niin oma kontrolli on minulle tärkeää. Vaikka raudalla ja softalla voi tehdä makeita juttuja, niin minusta minulla pitää ihmisenä olla mahdollisuus hallita tilannetta.

Älypuhelimen kanssa tuo kontrolli on usein koetuksella. Puhelimeen tulee spämmipuhelua jatkuvalla syötöllä ja addiktoivat punaiset pallot koukuttavat availemaan sovelluksia. Itse en ainakaan tuota houkutusta pysty kontrolloimaan.

Etenkin viikonloppuisin ulkoillessa (usein pyöräillen) haluaisin irtautua älypuhelimesta. Mutta kotijoukkojen pitäisi pystyä tavoittamaan minut, haluan tallentaa GPS-jäljen ja ottaa valokuvia. Päätin ottaa tilanteen haltuun tällaisella low tech -vaihtoehdolla:

1. Nokia 900 Tough johon voipi perheenjäsenet soitella
2. GoPro HERO 5 black kuvaamiseen (RAW löytyy)
3. Wahoo ELEMNT Bolt GPS-träkkäykseen

Tällä on nyt menty vuodenvaihteesta asti! Vietin usean päivän perheloman kanssa pelkästään tuolla Nokialla ja olen lenkkeillyt tällä kombolla. On mahtavaa, miten voi tarvittaessa "irtautua" netistä. Nyt ei tarvitse myöskään miettiä, että hyytyykö älypuhelin kesken menon. Olen saanut illuusion kontrollista takaisin.

Ps. Tolla puhelimella pääsee tarvittaessa Twitteriin

![Nokia 900 Tough, GoPro HERO 5 Black ja Wahoo ELEMNT Bolt](/images/low-tech-laitteet.jpg)
