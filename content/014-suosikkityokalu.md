Title: Suosikkityökaluni
Date: 2022-08-30 16:10
Category: general
Tags: ohjelmointi, threejs
-Cover: /images/everestaus2.jpg

Luin meidän firman blogista kollega & devaaja Sundvikin Timon [blogipostauksen Framer Motion -kirjastosta](https://www.evermade.fi/story/animating-the-angry-birds-with-framer-motion/), jota käytetään elementtien animointiin selaimessa. Kirjasto on selkeästi yksi Timon suosikkityökaluista.

Aloin miettiä, että mikähän olisi meikäläisen suosikkityökalu? Vaihtoehtoja on useitakin, mutta devauskirjastoista oma suosikki on ehdottomasti [three.js](https://threejs.org/). Kirjasto on WebGL-framework, joka helpottaa huomattavasti 3D-ohjelmointia selaimille. Sillä voi tehdä netissä jotain aidosti erilaista ja visuaalisesti näyttävää sisältöä.

Ehkä ironisesti parasta kirjastossa on se, että 3D-grafiikalle on lopulta netissä aika rajallisesti järkeviä käyttökohteita ja varsinaisessa asiakastyössä three.js:ään tulee tartuttua harvoin. Valtaosa kirjaston käytöstä onkin omalta osalta kaikenlaista omaa protoilua. Ja ilman budjetti- ja aikataulupaineita protoilu taas on siistiä mikä varmasti taas sitten assosioituu työkaluun :)

Kirjasto on myös käytännössä WebGL-kehityksessä standardi, hyvin tehty, hyvin tuettu ja hyvin dokumentoitu. Fanitan myös sen pääkehittäjää mysteeristä [Mr.doobia](https://twitter.com/mrdoob) :D

Joten three.js olkoon suosikkini. Mutta mikä on sun suosikkityökalu ja miksi?
