Title: Mitä löytyy tekoälypalvelun takaa?
Date: 2023-04-10 09:00
Category: general
Tags:
-Cover: /images/paleface.jpg

Olisi kiva tietää, mitä kaikkien tuhansien markkinoille putkahtavien AI-työkalujen taustalta löytyy. Lueskelin äsken jonkun keräämää listaa viimeviikolla julkaistuista tekoälytyökaluista ja ainakin seuraavia kysymyksiä nousi mieleen:

1. Onko taustalla oikeasti tekoälyä? Mitä malleja on käytössä? Vai käytetäänkö olemassaolevia rajapintoja? Todella monet palvelut on vain OpenAI:n rajapinnan päälle rakennettuja käyttöliittymiä. Tässä ei ole sinänsä mitään väärää, mutta monissa tilanteissa voisin kysyä tiedon vain suoraan ChatGPT:ltä :)
2. Millä datalla taustalla oleva malli on opetettu? Tämä vaikuttaa oleellisesti siihen, minkälaisia vastauksia tekoäly antaa.
3. Minkälainen porukka tekoälyn on kehittänyt? Kolmikymppisten valkoisten hyvätuloisten korkeakoulutettujen amerikkalaisten kehittämä algoritmi ei välttämättä osaa huomioida kaikkia ihmisryhmiä.
4. Onko palvelun nimeen lisätty viimeviikolla AI? Tekoälyllä ratsastetaan nyt kovaa. Monet aika simppelit palvelut ovat yhtäkkiä muuttuneet tekoälypalveluiksi.

Nykyisessä kehitysvauhdissa kaipaisin välillä aina vähän kontekstia myyntipuheiden taustalle :)
