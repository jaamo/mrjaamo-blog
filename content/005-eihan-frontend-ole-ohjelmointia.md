Title: Eihän frontend-koodailu ole edes oikeaa ohjelmointia
Date: 2022-02-14 10:12
Category: general
Tags: ohjelmointi
-Cover: /images/aamusumu.jpg

Eihän se frontend-koodaus ole edes oikeaa ohjemointia. Sanoi joku joskus.

Hyvältä fronttidevaajalta vaaditaan HTML ja CSS -osaamista. Ja Javascript-osaamista, joka nykyään tarkoittaa myös enenevissä määrin Reactia. Rajapintahommista pitää osata ainakin perusteet, että saa JSON:it luettua.

Ymmärrystä vaaditaan saavutettavuudesta, suorituskyvystä ja hakukoneoptimoinnista. Suunnitteluohjelmia kuten Figmaa pitää osata käyttää. Leiskat ei ole koskaan lopullisia, joten visuaalisesta silmästä on iloa. Ei tarvitse sitten kaikkea kysyä suunnittelijoilta. Käytettävyyttäkin pitää ymmärtää, koska suunnitteluratkaisuja pitää joskus tehdä ihan itse. Plussaa saa animointitaidoista.

Fronttikoodin pitää toimia myös toimia erikokoisilla näytöillä, eri selaimilla ja eri laitteilla. Ja joskus ihan himmeillä vehkeillä, kuten älymikroaaltouuneilla.

Ja tämä kaikki hienous pitää saada toimimaan myös backendin kanssa. Meillä se on pääosin WordPress.

Vuonna 2022 hyvän fronttikoodin tekeminen on hyvin moniuloitteista ja vaativaa hommaa.
