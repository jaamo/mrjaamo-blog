Title: Firma maksaa (melkein) kaiken
Date: 2023-02-01 09:00
Category: general
Tags:
-Cover: /images/paleface.jpg

Tajusin tässä yksi päivä, että mitä kaikkea työnantaja mahdollistaa mulle arjessa. Tässä esimerkki tältä viikolta:

- Kävin maanantaina uimassa. Maksoin virike-edulla.
- Söin aamiaisen vasta töissä, kun meillä on maanantaiaamupala. Firma maksoi.
- Kävin eilen salilla ja saunassa (sähkö on kallista, ei jaksa lämmittää omaa saunaa). Maksoin virike-edulla.
- Kävin aamulla pelaamassa padelia. Firma maksoi vuoron.
- Pelasin muuten firman maksamalla urheilupaidalla ja join vettä firman maksamasta pullosta.
- Käyn joka päivä lounaalla. Maksan lounasedulla.\*
- Iltapäivällä on lääkärin puhelinaika. Tässä on nyt takana kolme labrakäyntiä, ultraäänitutkimus ja kolme lääkärikäyntiä. Firma maksaa koko roskan.
- Iltaisin rötkötän sohvalla ja avaan läppärin. Jonka firma on maksanut.
- Joudun soittamaan puhelun. Firman maksama liittymä ja puhelin.
- Selailen ebaystä pyöränrunkoja. Netillä, jonka firma on maksanut.
- Sitten editoin vähän pyöräilyvideoita. Softalla, jonka firma on maksanut.
- Viikonloppuna käydään perheen kanssa syömässä. Maksan taas taas ruokani lounarilla.
- Sitten mennään museoon. Käytän museokorttia. Jonka olen maksanut virike-edulla.
- Ja puolet mun vaatekaapista on Evermade-paitoja. Jotka firma on maksanut.\*\*

Vällillä tuntuu, että firmahan maksaa kaiken mitä mä teen. Hyvät työsuhde-edut merkitsee arjessa tosi paljon. Moni näistä asioista on mulle henkisesti tosi arvokkaita - ei pelkästään rahallisesti.

Jos mun pitäisi itse maksaa tämä kaikki, tarvitsisin pari tonnia lisää liksaa kuussa. Tämä täytyy pitää myös mielestä, kun palkoista keskustellaan. Monet pitää etuja itsestäänselvyyksinä. Mutta niillä on iso arvo.

Harmi, että se ebaysta ostettu pyörän runko pitää vielä maksaa ite.

\* Lounasedusta hyödyn vain veron. Mutta koska raha ei koskaan käy mun tilillä, se tuntuu ilmaiselta. Venytän sääntöjä :D
\*\* Myönnän, että mun vaatekaappi on säälittävä.
